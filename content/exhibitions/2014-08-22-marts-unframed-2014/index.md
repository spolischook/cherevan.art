---
title: "MARTS UNFRAMED"
date: 2014-08-28 09:34:32
slug: marts-unframed-2014
draft: false
location: "M17 - Center of Contemporary Art"
locationLink: ""
eventDate: 2014-08-22 18:00:00
afisha: "2014-08-22-marts-unframed-2014-afisha.jpg"
tags: ["exhibition", "goup exhibition", "essential"]
---

Центр сучасного мистецтва M17 (Київ, вул. Горького 102-104)

 22 серпня 2014 року, початок о 18-00 (відкриття)

П’ята виставка сучасного живопису MARTS UNFRAMED 2014 
проходитиме з 22 по 31 серпня 2014 року. Вхід вільний.

Арт-проект MARTS вп’яте розгортає у Києві платформу сучасного живопису щоб дізнатись «чим дихає» нове покоління українських художників. Цьогоріч виставка MARTS UNFRAMED (MARTS «Без рам») актуалізує їх бачення людини і соціуму, світу і всесвіту, реальності і трансцендентності. 

П’ята виставка сучасного живопису MARTS UNFRAMED проходитиме з 22 по 31 серпня 2014 року у центрі сучасного мистецтва М17 (Київ, вул. Горького 102-104). Представлені живописні роботи - від реалізму до трансавангарду – є лакмусом, що проявляє реакції культурного середовища на виклики сьогодення. Ці реакції нелінійні, але усвідомлені, відверті та емоційні. 

MARTS UNFRAMED відкриває експозицію напередодні відзначення Дня незалежності України і представляє широке коло художників з Києва, Криму, заходу та сходу країни. Загалом у виставці беруть участь 30 художників та представлені більш ніж 100 картин. На урочистому відкритті за коктейлем у супроводі сучасної електронної музики зустрінуться представники мистецького та культурного середовища, учасники арт-ринку, галеристи, художники та представники дипломатичних місій різних країн. Проведення виставки супроводжується виданням художнього каталогу робіт усіх учасників.

Арт-проект MARTS засновано благодійною організацією «Міжнародний культурний діалог» і проводиться спільними зусиллями її членів та організацій-партнерів. 

Акредитація обов΄язкова. Журналісти, які пройшли акредитацію, отримають повний прес-кіт, включаючи матеріали виставки в цифровому вигляді.

За детальнішою інформацією звертайтесь:
Юлія Гейко – куратор виставки
Лілія Лазарєва – PR-координатор, акредитація ЗМІ
Офіційний сайт MARTS www.marts.org.ua
Офіційний сайт M17 www.m17.com.ua

### Photos from opening

{{< gallery match="opening/*" sortOrder="asc" rowHeight="150" margins="5" thumbnailResizeOptions="600x600 q90 Lanczos" showExif=true previewType="blur" embedPreview=true loadJQuery=true >}}

{{< youtube TeH5GV4cneU >}}
